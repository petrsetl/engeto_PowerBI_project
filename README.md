# PowerBI_project_Petra_Setlová
Vypracování Power BI projektu Engeto (DA 16_01_2024)
## Zadání projektu
Tvým úkolem je vizualizovat tebou zvolený dataset podle níže zadaných kritérií.
## Kritéria
* Rozsah 2-3 stránky
* Použití minimálně 5 různých typů vizuálů
* Filtrování pomocí slicerů
* Využití bookmarks/page navigation
* Propojení více datových zdrojů, ať už v Power Query, nebo v Power BI
* Použití datové hierarchie o alespoň dvou úrovních
* Vytvoření alespoň 1 measure (metrika/míra) a 1 kalkulovaného sloupce
* Grafická úprava použitých vizuálů a vizuálně přívětivý výsledný report

# Vozidla v provozu na území EU
### Datová sada: https://www.acea.auto/publication/report-vehicles-in-use-europe-2023/
Jsem aktivní řidič a vnímám v posledních letech zvýšenou hustotu provozu, proto jsem si ke zpracování projektu vybrala zprávu o používaných vozidlech v jednotlivých zemích EU. 

Zpráva "Vozidla v provozu" je z roku 2023 a poskytuje rozsáhlý přehled o vozovém parku motorových vozidel na silnicích EU.

Projekt ukazuje počet používaných motorových vozidel pro každý typ vozidla (osobní, užitkové, nákladní, autobusy) a vývoj vozového parku v  letech 2017-2021. Rovněž poskytuje cenné informace o jednotlivých segmentech vozidel pro každou zemi EU, míru motorizace (počet vozidel na 1000 obyvatel), průměrném stáří motorových vozidel a podíl jednotlivých druhů paliv.

87% vozového parku EU tvoří osobní vozidla, proto je v projektu tomuto typu vozidla věnována větší pozornost než ostatním typům.
## Zjištění
### Velikost vozového parku
* V roce 2021 se na silnicích EU pohybovalo o 1,3% více motorových vozidel než v předcházejícím roce.
* Počet osobních vozidel vzrostl nejvíce na Slovensku (+8,2%) a kromě Slovinska (-4,1%) nárůst zaznamenaly všechny země EU.
* Největší hustotu osobních vozidel má Lucembursko, kde připadá na 1000 obyvatel 698 vozidel. Naopak nejnižší hustota automobilů je v Rumunsku, kde je na 1000 obyvatel 396 osobních vozidel.
### Průměrný věk
* V EU jsou osobní vozidla v průměru 12,4 let staré. Nejstarší automobily jezdí v Řecku (17 let). Nejnovější vozy naopak najdeme v     Lucembursku (7,6 let)
### Druhy paliv
* 51,1% osobních vozidel jezdí na benzín (Petrol), 41,9% na naftu (Diesel) a elektromobilita (bateriové elektrické a plug-in hybridní pohon) tvoří pouhých 3,8%, přičemž čistě podíl bateriových elektromobilů v osobní dopravě je 0,8%. Pouze 3 země EU mají podíl bateriových elektromobilů nad 2% (Holandsko, Dánsko, Švédsko).
* U užitkových, nákladních vozidel a autobusů dominují vozidla s dieselovým pohonem.